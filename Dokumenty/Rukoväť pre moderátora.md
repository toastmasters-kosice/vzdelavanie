---
nadpis:  'Rukoväť pre moderátora'
autor:   'Lukáš Bičuš'
korektor:  'Vladimír Záhradník'
kategórie: toastmasters, moderovanie
---

![alt text][logo]
# Rukoväť pre moderátora stretnutia

## Obsah
- [Úvod](#úvod)
- [Skratky](#skratky)
- [Cieľ roly](#cieľ-roly)
- [Čo sa viem naučiť?](#čo-sa-viem-naučiť)
- [Ako na to?](#ako-na-to)
  - [Pred stretnutím](#pred-stretnutím)
    - [Všeobecné úlohy](#všeobecné-úlohy)
    - [Obsadzovanie rolí](#obsadzovanie-rolí)
    - [Príprava úvodu stretnutia](#príprava-úvodu-stretnutia)
  - [Po príchode na stretnutie](#po-príchode-na-stretnutie)
  - [Počas stretnutia](#počas-stretnutia)
  - [Po stretnutí](#po-stretnutí)
- [Zdroje](#zdroje)

## Úvod
Ahojte, volám sa Lukáš a píšem pre členov klubu Toastmasters, ktorí chcú pri moderovaní rásť.

Text je kompilátom zdrojov a skúseností, ktoré som získal počas môjho pôsobenia v klube Toastmasters Košice. Zaroveň som si dovolil použiť odporúčania Lucie Šarudyovej, ktorá pomáhala s prvým moderovaním mne, ďakujem Lucka :) Rovnako ďakujem Kataríne Šimkovej za spätnú väzbu a gramatickú korektúru.

Použil som farebne odlíšený text, aby začiatočník rozoznal podstatu roly. Vďaka tej istej úprave aj pokročilý moderátor nájde nové výzvy.

Tento dokument píšem v Google Dokumentoch (poznámka TMKE: ide o pôvodnú verziu dokumentu), aby bol zdieľaný, komentovaný, dopĺňaný, či iným spôsobom vylepšovaný. Ďakujem(e) prispievateľom. Verím, že aktuálny VPE dohliadne na jeho úpravy a zdieľanie pre budúcich moderátorov.

— <cite>Lukáš Bičuš, CC, ALB</cite>

## Skratky
| Skratka | Popis                                           |
|------|----------------------------------------------------|
| VPE  | viceprezident pre vzdelávanie                      |
| VPPR | viceprezident pre vzťahy s verejnosťou             |
| SA   | technický vedúci (z anglického "Sergeant at Arms") |
| FB   | Facebook                                           |
| P    | prezident                                          |
| TBA  | na doplnenie (z anglického “to be announced”)      |
| TM   | Toastmasters                                       |
| CC   | pokročilý rečník                                   |
| ALB  | pokročilý bronzový líder                           |

## Cieľ roly
Hlavnými úlohami moderátora stretnutia sú:
- Koordinovať a riadiť celé stretnutie
- Predstaviť rečníkov
- Správať sa ako príjemný hostiteľ
- Udávať tón stretnutia

Táto rola je väčšinou vyhradená pre členov, ktorí poznajú klub, aktívne sa zúčastnili stretnutí a poznajú jednotlivé roly.

## Čo sa viem naučiť?
Byť moderátorom je úžasná príležitosť, ktorá preverí tvoje schopnosti a ukáže ti pravdivý obraz toho, ako sú na tom tvoje mäkké zručnosti (soft skills). Zároveň máš príležitosť s každým moderovaním zlepšovať sa v oblasti:
- Plánovania
- Organizácie
- Manažmentu času
- Sprostredkovania (po anglicky facilitation)
- Motivácie
- Zručností potrebných na tvorbu tímu
- Rozhodovania tu a teraz

Vždy, keď sa zhostíš roly moderátora, staneš sa zrelším človekom, umožníš svojim hosťom získať zo stretnutia maximum a užiť si ho. 

## Ako na to?
V tejto kapitole si prečítaš, ako stretnutie krok za krokom pripraviť a následne zrealizovať. Moderovanie je náročná rola, ktorá sa učí postupne. Preto som jednotlivé úlohy zaznačil troma farbami:

```diff
+ Základná úloha - začni s týmto, buď je to veľmi jednoduché alebo veľmi dôležité :)
! Tip, ktorý ti pomôže sa posunúť, prípadne objaviť niečo nové
- Pokročilý tip - možno ťa už bežné úlohy nudia a neposúvajú. Čo tak skúsiť toto?
```

Budeš musieť hľadať kompromis medzi tým, koľko toho urobíš sám a čoho sa naopak úplne zriekneš. Nakoniec narazíš na svoje limity a nájdeš priestor, kde môžeš rásť.

### Pred stretnutím
Svojím (ne)konaním výrazným podielom rozhodneš o kvalite stretnutia.

#### Všeobecné úlohy
```diff
+ Dátum a čas stretnutia získaj od VPE
+ Miesto stretnutia získaš od SA. Zisti od neho miestnosť, dohodni sa, že budeš mať kľúče,
+ prípadne odomknutú miestnosť
+ Zvoľ si tému stretnutia a oznám ju VPPR. Je to niekto, kto ti vie pomôcť v prípade,
+ že si s tým nevieš rady
+ Skontroluj dátum, čas a miesto na Facebooku, prípadne zjednaj nápravu u VPPR
! VPPR môže propagovať stretnutie, len ak má čo propagovať. Akákoľvek zaujímavá informácia,
! téma, reč, hosť, ... sa dá propagovať len vtedy, keď mu dáš vedieť
```

- Pozri si [easy-Speak][easy-Speak]. Je to nástroj, ktorý ti pomôže naplánovať stretnutie:
	- Obsadiť roly
	- Koordinovať sa s členmi klubu
	- Umožní ti na stretnutie doniesť vytlačenú agendu (6-krát). Agenda je vytlačený plán a harmonogram stretnutia.
	  Na stretnutí ju rozdáš ľuďom, ktorí ju potrebujú pri svojich rolách.

```diff
- easy-Speak je nástroj na plánovanie samotného stretnutia. Čo tak využiť nejaký nástroj
- projektového manažmentu na plánovanie prípravy stretnutia, napríklad Trello?
```

#### Obsadzovanie rolí
Jednotlivé roly sú pre členov príležitosťou pre ich rast. V tomto prípade kvantita (v obsadzovaní rolí) prináša kvalitu (stretnutia). Pri obsadzovaní rolí ti môže pomôcť [tabuľka číslo 1](#tabuľka-číslo-1).

```diff
+ Obsaď rolu súhrnného hodnotiteľa. V prípade potreby mu vysvetli, v čom spočíva jeho rola
+ alebo deleguj vysvetlenie na VPE:
+   - Požiadaj ho, aby prišiel na stretnutie včas a aby na mieste objasnil všetkým kvantitatívnym
+     hodnotiteľom náplň ich roly
+   - Aby počas prestávky konzultoval kvantitativne roly, ak neplnia kvalitne svoje úlohy
+     (zberač nekliká, časomerač nedrží signál celý čas, ...) a zjednal nápravu

! V easy-Speaku skontroluj rečníkov a názvy rečí (často je tam TBA). Ozvi sa rečníkom a pripomeň im,
! že majú reč, prípadne vyzvi rečníkov na doplnenie názvu. Motivuj ich tým, že ich vieš takto lepšie
! privítať na pódiu.

+ Premysli si uvádzania k jednotlivým rečiam:
+   - Môžu sa týkať témy prejavu
+   - Môžu sa týkať projektu rečníka
!   - Môžu sa týkať témy stretnutia v súvislosti s daným rečníkom
-   - V rámci prípravy môžeš poslať všetkým rečníkom (ale aj iným rolám) otázku týkajúcu sa témy stretnutia
-     a odpoveď následne využiť na uvedenie roly

! Opýtaj sa rečníkov, či potrebujú nejaké pomôcky (tabuľa, fixy, projektor, ...). Pokiaľ áno, presmeruj ich na SA
```

##### Tabuľka číslo 1
| Názov roly                 | Dôležitosť                              | Nároky na rolu                                        |
|----------------------------|-----------------------------------------|-------------------------------------------------------|
| súhrnný hodnotiteľ         | nevyhnutná rola                         | skúsenejší člen                                       |
| rečníci                    | vhodná rola                             | člen                                                  |
| hodnotitelia               | dôležitá rola                           | skúsenejší rečník potrebuje skúsenejšieho hodnotiteľa |
| moderátor improvizácii     | vhodná rola                             | člen                                                  |
| hodnotiteľ improvizácii    | ak sú improvizácie, je to dôležitá rola | člen                                                  |
| časomerač                  | nevyhnutná rola                         | nenáročná rola vhodná aj pre hosťa                    |
| ostatné kvantitatívne roly | vhodná rola                             | nenáročná rola vhodná aj pre hosťa                    |
| predsedajúci               | vhodná rola                             | člen vedenia, poverený skúsenejší člen                |
| strážca pozornosti         | vhodná rola                             | nenáročná rola vhodná aj pre hosťa                    |

```diff
+ Obsaď rolu moderátora improvizácií. Oznám mu tému stretnutia, prípadne vysvetli,
+ v čom spočíva jeho rola:
+   - Pripraviť témy
+   - Vysvetliť pravidlá, motivovať ľudí improvizovať
!   - Usporiadať hlasovanie
!   - Pozvať na pódium hodnotiteľa improvizácií a po jeho vystúpení ukončiť blok improvizácií

+ Obsaď kvantitatívne roly:
+   - Časomerač
!   - Gramatický korektor
!   - Zberač slovnej vaty
-   - Strážca pozornosti

! Niektorí skúsení členovia môžu hľadať výzvy, novoty. Ponúkni im iné role. Môžu si ich nájsť
! a naštudovať zo zdrojov TM alebo dokonca vymyslieť:
!   - Slovo dňa
!   - Myšlienka dňa
!   - Vtipmajster (z anglického "jokemaster")
…

Obsadzovanie rolí je náročné, môže ti pomôcť:
+ Oznam na Facebooku
+ Priame osobné spravy na FB sú účinnejšie ako oznam, relatívne nenáročné na čas
+ Osobné stretnutie / telefón je spôsob náročnejší na čas, ale efektívnejší,
+ ak potrebuješ toho prebrať s danou osobou viac
! Príď na stretnutie pred stretnutím, ktoré moderuješ a motivuj ľudí, aby si
! zarezervovali rolu - napríklad priamo do tohto vytlačeného hárku:
! https://drive.google.com/open?id=0B0JB0MviqFsjY3ZoSVR2NFdybEU
- Existujú teórie o rôznych typoch osobností. Aký typ je človek, s ktorým komunikujem?
- Ako mi to vie pomôcť?
- Existujú rôzne články o motivovaní ľudí, čo tak niečo vyskúšať v praxi?
```

#### Príprava úvodu stretnutia
Hostia nebudú vnímať kvalitu stretnutia na základe hodnotenia zberača slovnej vaty, ale na základe kvality tvojho úvodu. Ak sa dobre pripravíš, môžeš dvihnúť vnímanú kvalitu stretnutia o 2-3 úrovne. Pamätaj však na to, že nie ty si hviezdou večera, hviezdy máš len uviesť. Priprav si preto kvalitný úvod:

```diff
+ Skontaktuj sa s P a zisti, či je na dané stretnutie obsadená rola predsedajúceho.
+ V prípade, že nie je, budeš otvárať stretnutie:
+   - Privítaj hostí na stretnutí klubu TM
-   - Uveď oficialne poradové číslo stretnutia (nájdeš ho v easy-Speaku alebo agende).
-     Ak sa klubu podarilo zorganizovať sto a viac stretnutí, hovorí to o tradícii
-     a histórii klubu.
+ Vysvetli, čo je Toastmasters (zvlášť, ak sú na stretnutí nečlenovia)
- A čo tak si pripraviť niečo zaujímavé o klube, čo nie je bežne známe?
+ Pokračuj ďalej, akoby si na predsedajúceho nadväzoval

V opačnom prípade budeš naňho nadväzovať:
! Vyzvi prítomných, aby si vypli mobilné telefóny
+ Uveď tému stretnutia
! Zapoj publikum vhodnou otázkou - podľa času a počtu členov môžu odpovedať všetci / niekoľkí
- A prečo otázku? Čo tak nejakú aktivitu, cvik, jazykolam? ...
+ Predstavenie programu (ak máme nečlenov, je vhodné prebrať ho podrobnejšie, v opačnom prípade stačí stručne)
```

### Po príchode na stretnutie
```diff
+ Príď načas, aby si mal priestor doladiť posledné detaily:
+   - Zorganizuj prípravu miestnosti. Ja bežne požiadam o pomoc členov,
+     ktorí prídu načas:
+       - Vybaliť tašku s pomôckami (červená Kaufland taška),
+         rozdať pomôcky a papiere
+       - Vyvesiť vlajku
+       - Popresúvať stoly a stoličky
!       - Priniesť z baru poháre a džbány s vodou
!       - Postaviť banner
!       - Pripraviť pomôcky (tabuľa, fixy, handra, projektor, klikatko, magnety...)
!       - Vyvetrať miestnosť
!       - Rozdať do publika perá a papiere na spätnú väzbu
-       - Dať k dverám smetný kôš, aby ľudia mohli vyhodiť papiere do koša

+   - Rozdaj vytlačenú agendu rolám:
+       - Súhrnný hodnotiteľ
+       - Časomerač
+       - Gramatický korektor
+       - Zberač slovnej vaty
+       - Jednu nechaj hosťom na nahliadnutie 
+       - Jedna je pre teba :)
+       - (v prípade, že si ju zabudol, zabezpeč aspoň jej prepis na tabuľu)

!   - Požiadaj VPM alebo niekoho z členov, nech sa venuje hosťom
!   - Požiadaj súhrnného hodnotiteľa, aby objasnil kvantitatívne roly (a prípadne ich aj obsadil)
!   - Ak chýba nejaký hodnotiteľ, deleguj na niektorého zo skúsených členov panelové hodnotenie
-   - Priprav si diplomy. Ak vieš o niekom, kto pekne píše, popros ho, aby ich priebežne vypísal,
-     prípadne, aby ti pomáhal s písaním na tabuľu
-   - Opýtaj sa P, či sú nejaké oznamy
-   - Organizovanie afterpárty (ideálne deleguj na niektorého z členov)

+ Skontroluj, či sú prítomní účastníci nevyhnutní pre štart. Zhlboka sa nadýchni, usmej sa. A začni.
```

> Nie na každú rolu musíš nevyhnutne čakať. V zásade sa dá začať, ak je prítomný súhrnný hodnotiteľ, časomerač, prvý rečník a jeho hodnotiteľ. Zbytočným čakaním na jednotlivcov penalizuješ tých, ktorí prišli načas a odmeňuješ tých, ktorí meškajú. Tým vytváraš systém, ktorý podporuje nedochvíľnosť.

### Počas stretnutia
```diff
  Všeobecné:
!   - Moderuj s istotou, energiou, zápalom a rozhodnosťou
!   - Usiluj sa začať načas a dodržiavať časový harmonogram agendy
+   - Veď potlesk pred a po každej improvizácii, pripravenej reči a po súhrnnom hodnotiteľovi
!   - Vytlieskaj (publikum sa k tebe pridá) každého rečníka, ktorý prekročí stanovený časový limit

  Začiatok:
+   - Tri hlboké nádychy, úsmev, ideš nato :)
-   - Stretnutie môžeš ty alebo predsedajúci otvoriť kladivkom
+   - Začni pripraveným úvodom
+   - Ak sú v rámci programu zmeny oproti agende, je ideálne ich spropagovať ako vylepšenia programu :)
!   - Najmä ak sú na stretnutí nečlenovia, je vhodné vyzvať kvantitatívne roly, aby popísali svoje úlohy
-   - Po úvode si môžeš nechať dosku s programom na svojom mieste, aby si mal pri ďalších vystúpeniach
-     už voľné ruky

  Pred pripraveným prejavom:
!   - Uveď každého rečníka
+   - Oznám meno rečníka, názov jeho prejavu, začni potlesk
+   - Počkaj ho na javisku, až kým nepríde. Povedz názov jeho prejavu, jeho meno, podaj mu ruku a
+     až potom odchádzaj

  Po pripravenom prejave:
+   - Začni potlesk
+   - Príď na javisko, podaj rečníkovi ruku
!   - Môžeš krátko nadviazať na jeho prejav
!   - Vyzvi publikum, aby napísalo spätnú väzbu. Požiadaj časomerača o stopnutie jednej minúty.
!     Už buď ticho a ak je to praktické, sadni si
!   - Vyzvi rečníka, aby si ju vyzbieral
-   - Namiesto spätnej väzby môžeš dať rečníkovi otvorenú otázku smerovanú na jeho prejav,
-     prípadne projekt alebo prípravu
!    - Uveď ďalšieho rečníka s pripraveným prejavom alebo hlasovanie

  Počas pripravených prejavov:
!   - Píš mená rečníkov na tabuľu

  Po sekcii prejavov:
!   - Požiadaj časomerača o hlásenie a vyškrtni tých, ktorí sa nekvalifikovali
+   - Daj hlasovať o najlepšieho rečníka z kvalifikovaných. Požiadaj časomerača o stopnutie jednej minúty
+     a zachovaj ticho
+   - Popros niekoho, aby vyzbieral a spočítal hlasy

  Prestávka:
!   - Zaraď prestávku už po prejavoch, aby mali hodnotitelia čas pripraviť si hodnotenia
+   - Oznám publiku, aký je čas a kedy bude koniec prestávky (funguje to lepšie, ako povedať:
+     "Prestávka bude trvať 10 minút")
-   - Požiadaj časomerača, aby ťa upozornil dve minúty pred koncom prestávky
!   - 30 sekúnd pred koncom prestávky pozvi svojich hostí, aby si sadli a pripravili sa na druhú
!     časť stretnutia

  Počas hodnotení píš mená hodnotiteľov na tabuľu:
!   - Po hodnoteniach požiadaj časomerača o hlásenie. Vyškrtni tých, ktorí sa nekvalifikovali
+   - Daj hlasovať o najlepšieho hodnotiteľa z kvalifikovaných. Požiadaj časomerača o stopnutie
+     jednej minúty, zachovaj ticho
+   - Popros niekoho, aby vyzbieral a spočítal hlasy

  Predstav moderátora improvizácií:
!   - Vôbec nemusíš vysvetľovať, čo sú improvizácie, atď. Je to jeho úloha
-   - Môžeš mu však dať nečakanú otázku alebo urobiť s ním krátke interview :)

+ Uveď blok kvantitatívnych hodnotení
! Uveď členov s oznamami
+ Pozvi ľudí na afterpárty
+ Udeľ ocenenia (diplomy)
+ Ukonči stretnutie
-   - Môžeš využiť kladivko
+ Pozvi ľudí na spoločnú fotku
```

### Po stretnutí
Zorganizuj upratanie miestnosti a pomôcok do pôvodného stavu:

```diff
+ Zbaliť tašku s pomôckami (červená Kaufland taška), pozbierať pomôcky a papiere
+ Zvesiť a zbaliť vlajku
+ Stoly a stoličky dať do pôvodného stavu
! Odniesť na bar poháre a džbány
! Zbaliť a odložiť banner
! Odložiť pomôcky (tabuľa, fixy, handra, projektor, klikatko, magnety...)
! Vyhodiť odpadky
- Odložiť koš
+ Zhasni, zamkni, odovzdaj kľúče (tomu, od koho si ich dostal, pripadne SA)
```

## Zdroje
Smelo doplň aj tie tvoje, napríklad by sa hodili odkazy na videoukážky uvedenia rečníka, oznamovania výsledkov, ...

- [A Toastmaster Wears Many Hats][tm-many-hats]
- E-maily od Lucie Šarudyovej
- [easy-Speak][easy-Speak]

[logo]: https://raw.githubusercontent.com/toastmasters-kosice/toastmasters-kosice.github.io/develop/src/images/tmke-logo.jpg "Logo Toastmasters Košice"
[easy-Speak]: https://tmclub.eu/
[trello]: https://trello.com/
[harok-rezervacia-roli]: https://drive.google.com/open?id=0B0JB0MviqFsjY3ZoSVR2NFdybEU
[tm-many-hats]: https://www.toastmasters.org/~/media/0671EA621F1F4A00B58502E624E10188.ashx
