# Samozhodnotenie mentora

## Identifikujte dlhodobé ciele, ktoré vám pomôže mentoring dosiahnuť.
1. Naučí ma lepšie odovzdávať moje znalosti
2. Naučí ma lepšie jednať s ľuďmi
3. Umožní mi praktizovať moje líderské štýly
4. Umožní mi lepšie spoznať myslenie a povahu ľudí

## Aké odborné znalosti prinášate do vášho vzťahu s chránencom?
Naučil som sa flexibilite a tomu, ako sa rýchlo prispôsobiť rôznym prostrediam a úloham. A uspieť. Viem efektívne kombinovať poznatky z rôznych oblasti a vytvárať nové závery. Čiastočne aplikujem metódy zrýchleného učenia a veľa študujem. Rečneniu sa venujem aktívne rok a popri tom pomáham klub viesť na pozíciách viceprezidenta pre vzdelávanie a tiež tajomníka. Som zodpovedný. Píšem blogy v angličtine a pripravujem sa aj na videá v angličtine. Aktívne sa učím pracovať so sociálnymi sieťami a promovať sa.

## Vypíšte skúsenosti, ktoré prispeli k vašim odborným znalostiam.
1. Práca v štyroch rôznych zamestnaniach, každé v trochu inom odbore
2. Samoštúdium a vzdelávanie, MOOC kurzy
3. Toastmasters Košice
4. Práca mimo korporátu

## Čo očakávate od vašich interakcií s chránencom?
Čakám, že ho lepšie spoznám. A získam cenné skúsenosti, ako lepšie jednať s ľuďmi. Za krátky čas, čo pomáham viesť klub, som si už stihol uvedomiť, ako nepredvídateľne sa chovajú ľudia v porovnaní s počítačmi. Baví ma to skúmať ďalej. Tiež očakávam, že takto dokážem naplniť dlhodobé mentorské ciele.

## Vypíšte tri alebo viac krátkodobých cieľov pre novú mentorskú skúsenosť.
1. Získanie skúsenosti byť mentorom
2. Zmena uhlu pohľadu z pozície chránenca do pozície mentora
3. Snaha úspešne pripraviť nového člena na prvé roly v Toastmasters

## Vypíšte hranice, ktoré musí váš chránenec poznať a pochopiť (ako napr. komunikácia, čas stretnutia, kedy počas dňa vás môže kontaktovať atď.)
1. Komunikácia cez email, sociálne siete. V krajných prípadoch cez mobil.
2. Stretnutia budú prebiehať výlučne online ako videohovory. Som mimo Košíc a nemám čas cestovať kvôli "kávičke" pravidelne.
3. Chránenec ma môže kontaktovať kedykoľvek v pracovných dňoch od 9:00 - 15:00. Mimo tohto času môže tiež, ale nemusím odpovedať.
4. Očakávam od chránenca, že bude chcieť napredovať a sám sa mi bude ozývať. O ľudí, ktorých budem musieť aktívne vyzývať, aby si pripravili reč alebo sa aktívne zapájali do úloh v klube, nemám záujem.

## Poznámky